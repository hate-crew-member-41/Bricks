# Система управління відкритими даними. Аналіз предметної області

[Вступ](#introduction)

[Визначення](#definitions)

[Підходи до керування даними:](#managing)

  * [Етапи життєвого циклу даних](#lifecycle)
  * [Формати даних](#formats)
  * [Набір даних](#dataset)
  * [Формат опису даних](#ddf)

[Сервіси відкритих даних](#examples)

[Порівняльна характеристика існуючих сервісів відкритих даних](#comparison)

[Висновок](#conclusion)

[Джерела](#sources)

## <a name="introduction">Вступ<a>

Цей документ аналізує предметну область систем управління відкритими даними.

## <a name="definitions">Визначення</a>

**Відкриті дані** – концепція, за якою певні дані мають бути вільними для використання та розповсюдження за дотримання правил атрибуції та/або share-alike ліцензії.

**Share-alike** - термін, використовуваний для описання робіт або ліцензій, копії або адаптації яких можуть публікуватися виключно під ліцензією оригіналу.

**Набір даних** – колекція однотипних даних, що застосовується в задачах машинної обробки даних.

**База даних** – сукупність даних, організованих відповідно до концепції, яка описує їх характеристику і зв'язки між їх елементами. Ця сукупність підтримує щонайменше одну з областей застосування. В загальному випадку база даних містить схеми, таблиці, подання, збережені процедури та інші об'єкти. Дані у базі організовують відповідно до моделі організації даних. Таким чином, сучасна база даних, крім саме даних, містить їх опис та може містити засоби для їх обробки.

**Система керування базами даних** – набір баз даних і програм для доступу до них. Ця система надає можливості створення, збереження, оновлення та пошуку інформації в базах даних з контролем доступу до них.

**Метадані** – дані, що характеризують або пояснюють інші дані.

**Формат метаданих** – стандарт, призначений для формального опису деякої категорії ресурсів (об'єктів, сутностей тощо). Зазвичай, такий стандарт включає набір полів (атрибутів, властивостей, елементів метаданих), що дозволяють характеризувати даний об'єкт.
 
**Життєвий цикл даних** – модель, яка представляє етапи даних протягом життя.

**Серіалізація** – процес перетворення структури даних у послідовність бітів.

## <a name="managing">Підходи до керування даними<a>

Надійність досліджень вимагає користування великою кількістю даних. Однак, це робить керування ними та їх ефективне використання складним. Цю проблему здатне вирішити застосування певної моделі їх існування, якою є <strong>життєвий цикл даних</strong>.</p>

### <a name="lifecycle">Етапи життєвого циклу даних<a>
  1. Створення даних
  2. Збір даних
  3. Збереження даних
  4. Обробка даних
  5. Візуалізація даних
  4. Аналіз отриманої інформації

#### Збір даних
Фактично, цей етап полягає в записі створених даних. Збір може приймати будь-яку форму: від результатів опитувань до медичних записів і статистики продажу. Кожний збір інформації здійснюється у своїй унікальній формі з різних джерел, вибір яких залежить від його мети.

#### Збереження даних
Для зібраних даних потрібно знайти спосіб їх збереження. Найчастіше, використовуютсья жорсткі диски комп'ютерів та хмарні технології, але, справді, це може бути надпис на аркуші або навіть пам'ять людини.
Нажаль, саме на цьому етапі дані часто вмирають, оскільки багато організацій зберігають занадто велику їх кількість і не вміють ефективно їми розпоряджатися.

#### Візуалізація даних
Цей етап існує саме для вирішення цієї проблеми, адже сила даних полягає у тому, щоб давати інформацю. Найефективнішим способом її отримання є візуалізація.
Іноді, побачити з іншої сторони може дати нове розуміння, повністю відмінне від попереднього, і відкрити важливі приховані закономірності.

#### Аналіз візуалізації
Маючи ці закономірності, можна досліджувати їх причини, значення і будувати прогнози. Таким чином, з даних отримується найцінніше – інформація. Цей етап можна ототожнити з першим, адже інформація, отримана в одних дослідженнях, може бути ґрунтом для інших.

### <a name="formats">Формати даних<a>

#### CSV (comma-separated values)
Переклад назви цього формату з англійської – значення, розділені комою. У ньому для визначення структури даних використовуються коми та символи переносу рядка. Цей формат існує для збереження табличних даних у базах даних та їх перенесення у редакторах електронних таблиць.

#### JSON (JavaScript object notation)
Цей формат використовується для опису структур даних та передачі їх через мережу з використанням серіалізації. Цей формат може бути легко прочитаний людиною, оскільки є текстовим.

### <a name="dataset">Набір даних<a>
Найчастіше, під цим терміном мається на увазі зміст однієї таблиці бази даних або статистичної матриці даних, у якій кожна з колонок таблиці містить однорідні значення, а кожен з рядків таблиці відповідає певному члену набору даних.
Цей термін також використовується для визначення даних в сукупності тісно пов'язаних таблиць, зображень тощо, що описують певну подію або результат експерименту.
Часто набори даних використовуються в академічних колах як тестові набори, що підтверджують результати наукових досліджень. Більшість наборів даних є відкритими для використання.

### <a name="ddf">Формат опису даних (DDF)<a>
DDF використовується для створення наборів даних, які є блоками послідовних зв'язаних даних, які складаються з окремих елементів, але можуть бути єдиним операндом для комп'ютера. Кожний DDF-набір даних визначає 5 збірок даних: Datapoints, Entities, Metadata, Concepts, Synonyms.

***Datapoints*** містять банатовимірні дані. Наприклад, населення країни у певний рік.

***Entities*** містять одновимірні дані. Наприклад, повна назва країни.

***Metadata*** містять додаткову інформацію про дані. Наприклад, коментар про джерело даних у ***Entities***.

***Concepts*** містять інформацію про змінні у наборі даних (тобто, заголовки стовпців у табличному форматі). Наприклад, одиниці виміру даних у ***Matapoints***.

***Synonyms*** містять синоніми, використовувані для ідентифікації ***Entities*** і ***Concepts*** у інших наборах даних. Вони використовуютья для узгодження наборів даних з різних джерел для створення одного послідовного набору. Наприклад, країна Україна має синоніми "укр", "ua".

## <a name="examples">Сервіси відкритих даних<a>

#### [Вступ.ОСВІТА.UA](https://vstup.osvita.ua/)
Український сайт, який створено з метою інформування абітурієнтів про перебіг подання заяв та забезпечення відкритості та прозорості при проведенні прийому до закладів вищої освіти.

#### [ЄДЕБО](https://info.edbo.gov.ua/)
Офіційний український веб-сайт, який містить всю інформацію, що міститься в Єдиній державній електронній базі з питань освіти, за винятком персональних даних та інформації з обмеженим доступом. База забезпечує інформаційне супроводження вступної кампанії та використовується при виготовленні студентських (учнівських квитків) державного зразка.

#### [Рідні](https://ridni.org/)
Інтерактивна мапа України кількості зазначень вказаного прізвища серед архівних справ, каталогів тощо. Корисна при складанні генеалогічного дерева.

#### [Єдиний державний портал відкритих даних](https://data.gov.ua/)
Український урядовий веб-сайт, створений з метою зберігання публічної інформації у формі відкритих даних. Своєчасно інформує органи влади та громадян.

#### [Spending](https://spending.gov.ua/)
Єдиний український веб-портал використання публічних коштів. Надає статистику та аналітику транзакцій в областях України. Окрім цього, портал містить оприлюднені документи, серед яких: договори, штрафи, звіти і т. д. 

#### [CityScale](https://www.cityscale.com.ua/)
Український сервіс для пошуку нерухомості, який є інтерактивною мапою з можливостями вибору нерухомості та отримання як узагальненої, так і детальної інформації про вартість житла, рівень злочинності, екологію та низку інших важливих факторів.

#### [Open Data Impact Map](https://opendataimpactmap.org/)
Публічна база даних організацій, які використовують відкриті дані державних ресурсів у всьому світі. Інтерактивна мапа включає в себе організації (компанії, некомерційні, академічні установи, колективи розробників), які використовують державні дані для розробки продуктів та послуг, модернізації та досліджень.

#### [SocialBlade](https://socialblade.com/)
Статистика профілю в соцмережах. Дозволяє відслідковувати тренди та тенденції. Зручна аналітика для авторів контенту.

#### [Gapminder](https://www.gapminder.org/)
Веб-сервіс, що відображає зміну статистичних даних для всіх країн світу і багатьох субнаціональних регіонів. Велика кількість фільтрів для зображення інформації та візуальна простота робить його зручним не тільки для експертів, а ще й для всіх зацікавлених.

#### [The World Bank](https://databank.worldbank.org/)
Портал для здійснення обробки різних колекцій даних Світового банку. Серед функцій: створення таблиць, графіків та карт, які легко зберегти та в подальшому редагувати. Всі наявні бази даних перераховані в Каталозі даних.

#### [Google Public Data Explorer](https://www.google.com/publicdata/directory)
Сервіс для пошуку та надання загальнодоступних даних та прогнозів від міжнародних організацій та наукових установ. Інформація подається у вигляді лінійних графіків, гістограм, поперечних перерізів ділянок або картах.

#### [Eurostat](https://ec.europa.eu/eurostat/data/database)
Статистична служба Європейського Союзу, мета якої полягає у прогнозах та статистичному аналізі, істотних при прийняті рішень іншими інституціями Європейського Союзу, а також координування діяльності статистичних організацій країн-членів ЄС з метою стандартизації методики досліджень та консолідування даних цих організацій. Цього року додана секція COVID-19: Statistics serving Europe, в якій можна знайти широкий вибір статистичних даних та інформації пов'язаної з COVID-19.

## <a name="comparison">Порівняльна характеристика існуючих сервісів відкритих даних<a>

|                      Назва                      | Актуальність даних |                Тематика               |             Вартість користування            | Масштаб |
|:-----------------------------------------------:|:------------------:|:-------------------------------------:|:--------------------------------------------:|:-------:|
|                 Вступ.ОСВІТА.UA                 |          +         |              Вступ до ЗВО             |                  Безкоштовно                 | Україна |
|                      ЄДЕБО                      |          +         |              Вступ до ЗВО             |                  Безкоштовно                 | Україна |
|                      Рідні                      |          -         |               Генеалогія              | Безкоштовно, наявні додаткові платні послуги | Україна |
|                   SocialBlade                   |          +         |              Соц. мережі              |                  Безкоштовно                 |   Світ  |
|     Єдиний держ. веб-портал відкритих даних     |          +         | Інфраструктура, економіка, соціологія |                  Безкоштовно                 | Україна |
|                    Spending                     |          +         |                Фінанси                |                  Безкоштовно                 | Україна |
|              Open Data  Impact Map              |          +         |                 Різне                 |                  Безкоштовно                 |   Світ  |
|                    CityScale                    |          +         |              Нерухомість              |                  Безкоштовно                 | Україна |
|                    Gapminder                    |          +         |    Соціологія, економіка, екологія    |                  Безкоштовно                 |   Світ  |
|                     Eurostat                    |          +         |     Статистичний аналіз, прогнози     |                  Безкоштовно                 |  Європа |
|           Google Public Data Explorer           |          +         |                 Різне                 |                  Безкоштовно                 |   Світ  |

## <a name="conclusion">Висновок<a>

Аналіз предметної області виявив сьогоднішні вимоги до формату, в якому зберігаються дані, та до систем керування відкритими даними. Вже існують системи, які дозволяють переглядати дані, візуалізувати їх або завантажувати, однак не в усіх використовуються формати, що відповідають встановленим вимогам. Також, жодна із систем не забезпечує усіх перелічених функцій, всіх етапів життєвого циклу даних, їх створення. Виходячи з цього, було прийнято рішення створити нову систему яка збере функції, необхідні сьогодні для створення й керування даними, їх пошуку та швидкого визначення їх віповідності необхідному, зручного сприймання людиною через візуалізацію.

## <a name="sources">Джерела</a>

#### Терміни
* http://most.ks.ua/news/url/vidkriti_dani_angl_open_data
* https://uk.wikipedia.org/wiki/%D0%92%D1%96%D0%B4%D0%BA%D1%80%D0%B8%D1%82%D1%96_%D0%B4%D0%B0%D0%BD%D1%96

#### Підходи та способи вирішення завдання
* https://medium.com/jagoanhosting/what-is-data-lifecycle-management-and-what-phases-would-it-pass-through-94dbd207ff54
* https://www.youtube.com/watch?v=5I2bYqeFQy4
* https://github.com/boldak/robin/blob/master/docs/opendata.md
* https://docs.google.com/document/d/1Cd2kEH5w3SRJYaDcu-M4dU5SY8No84T3g-QlNSW6pIE/edit#heading=h.5h1e33vzhdlu
